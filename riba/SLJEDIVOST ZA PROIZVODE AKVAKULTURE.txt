SLJEDIVOST ZA PROIZVODE AKVAKULTURE
INFORMACIJEZA PROIZVOĐAČE (UZGAJIVAČE) TEMELJEM
UREDBE (EU) 2023/2842
1. UVOD
Obzirom da 10. siječnja 2026. godine stupaju na snagu nove odredbe vezane za sljedivost
proizvoda ribarstva i akvakulturu za svježu, rashlađenu i smrznutu robnu skupinu, koje
propisuju obvezu uvođenja digitalne sljedivosti za sve subjekte u distribucijskom lancu, od
proizvođača odnosno od ulova/izlova do krajnjeg potrošača, u ovom dokumentu smo
pripremili kratke i osnovne informacije za osiguranje sljedivosti proizvoda akvakulture za
uzgajivače i sljedeće kupce u lancu distribucije. Važno je napomenuti da su svi podaci koje je
potrebno osigurati u smislu sljedivosti dostupni svakom uzgajivaču na Portalu gospodarskog
ribarstva (PGR). ovim informacijama smo nastojali u glavnim crtama pojasniti koje su obveze
i kako ih je moguće primijeniti u praksi, imajući u vidu što je trenutno dostupno kroz propisan
i uspostavljen način unosa i dostave podataka o proizvodnji u akvakulturi.
• Uredba (EU) 2023/2842 je stupila na snagu 9. siječnja 2024.
• Dio koji se odnosi na sljedivost proizvoda akvakulture u primjeni je od 10. siječnja 2026.
godine
• Cilj je osigurati od strane proizvođača digitalnu sljedivost proizvoda akvakulture kroz
sve faze proizvodnje, prerade i distribucije od nasada, izlova ili sakupljanja do maloprodaje
(krajnjeg potrošača) – uz mogućnost kontrole i identifikacije svake serije/LOT broja
proizvoda u digitalnom obliku.
2. KLJUČNE ODREDBE ČLANKA 58 UREDBE (EU) 2023/2842 I OSTALIH
POVEZANIH ODREDBI U ODNOSU NA SLJEDIVOST PROIZVODA
RIBARSTVA
Članak 58. Što propisuje i kako to provoditi u praksi?
Stavak 1. Ne dovodeći u pitanje zahtjeve u pogledu sljedivosti utvrđene u Uredbi
(EZ) br. 178/2002 Europskog parlamenta i Vijeća, gospodarski subjekti
razvrstavaju proizvode ribarstva i akvakulture u serije i oni moraju biti
sljedivi u svim fazama proizvodnje, prerade i distribucije, od faze
nasada, izlova ili sakupljanja do faze maloprodaje.
Kako primijeniti u praksi:
Osiguravanje sljedivosti ovisi o načinu na koji će proizvođač organizirati
sljedivost odnosno osigurati da je proizvod koji stavlja na tržište sljediv od
samog početka proizvodnog procesa (nasada) pa sve do krajnjeg potrošača.
To podrazumijeva da se razvrstavanje proizvoda koji se stavljaju na tržište
u serije može organizirati već nakon nasada koji se evidentira jedinstvenom
oznakom (primjerice: vrsta proizvoda / datum nasada / lokacija / broj kaveza
Sljedivost za proizvode akvakulture od 10. siječnja 2026. godine
2
po potrebi). Ta oznaka potom prati ribu/školjke kroz cijeli uzgojni proces,
sve do plasmana na tržište, kada je obvezno dodavanje kombinirane
nomenkalturne oznake koja ovisi o prezentaciji proizvoda – radi li se o
svježim, smrznutim, filetiranim, konzerviranim i sl. proizvodima akvakulture.
Način razvrstavanja proizvoda u serije nije propisan, ali je definirano da se
proizvodi akvakulture razvrstavaju u istu seriju ako se radi o istoj vrsti
prezentiranoj na isti način koji potječu iz iste proizvodne jedinice u
akvakulturi (članak 56.a stavak 2.b). Niže je jedan od mogućih primjera
kako kreirati LOT broj od podataka dostupnih na PGR-u, za jednu pošiljku
po vrsti. U LOT broj dodan je i datum izlova.
HRVAQUXXXXXXFAO – DD/MM/GG
- HRVAQUXXXXXX – broj lokacije uzgajališta
- FAO – oznaka vrste
- DD/MM/GG – dan, mjesec i zadnje dvije godina izlova
LOT broj mora pratiti proizvod kroz skladištenje, pakiranje, distribuciju
isporuku kupcima te kroz svu prateću dokumentaciju (otpremnica, račun,
deklaracija).
Stavak 2. Serije/lotovi koji se stavljaju na raspolaganje na tržištu ili će vjerojatno
biti stavljene na raspolaganje na tržištu moraju biti označene na
odgovarajući način kako bi se osigurala sljedivost svake serije.
Kako primjeniti u praksi:
Proizvođač/uzgajivač mora proizvode razvrstane u serije s jedinstvenim
LOT brojem fizički označiti na ambalaži u kojoj se nalaze, odnosno LOT broj
mora biti vidljiv na ambalaži proizvoda.
Proizvođač/ribar može na ambalažama dodati bar kod ili QR kod koji se
može kreirati od informacija sadržanih u LOT broju i informacija koje su mu
dostupne. Primjer kreiranja QR koda daje se u primjeru niže tekstu.
Stavak 3. Države članice provjeravaju da su gospodarski subjekti uspostavili
sustave i postupke za identifikaciju svakoga gospodarskog subjekta koji
im je isporučio serije proizvoda ribarstva i akvakulture i kojem su ti
proizvodi isporučeni. Ti se podaci moraju staviti na raspolaganje
nadležnim tijelima na njihov zahtjev.
Kako primijeniti u praksi:
Nadležnom tijelu na zahtjev moraju biti dostupne informacije o kreiranim
LOT brojevima sa svim potrebnim informacijama. Ako je gospodarski
subjekt združio ili dijelio serije, moraju biti dostupne informacije o načinu
kreiranja novih LOT brojeva kao i sljedivosti do početnog LOT broja.
Stavak 4. Serije proizvoda akvakulture obuhvaćene poglavljem 3., tarifnim
brojevima 1604 i 1605 poglavlja 16 i podbrojem 1212 21 poglavlja 12
Kombinirane nomenklature i popraćene su minimalnim skupom
informacija u skladu sa stavcima 5., 10. iI 11. članka 58.
Kako primijeniti u praksi:
Sljedivost za proizvode akvakulture od 10. siječnja 2026. godine
3
Pod poglavljem 3., tarifnim brojevima 1604 i 1605 te podbrojem 1212 21
poglavlja 12 Kombinirane nomenklature nalaze se svježa, rashlađena i
smrznuta riba, prerađeni proizvodi poput konzervirane ribe, dimljene i
gotovih proizvoda, proizvodi od školjaka, rakova i glavonožaca te jestive
morske alge. Sve ove proizvode mora pratiti minimalan skup informacija
propisan uredbom, a to su točan naziv proizvoda, vrsta ribe/organizma,
način proizvodnje (uzgojeno), država uzgoja, oblik proizvoda (svježe,
smrznuto, filetirano i sl.) te podaci vezani za sljedivost (serija/lot i prateća
dokumentacija).
Stavak 5. Za serije proizvoda ribarstva ili akvakulture obuhvaćenih poglavljem 3.
kombinirane nomenklature na raspolaganje se moraju staviti barem
sljedeći podaci:
c) identifikacijski broj serije;
Kako primjeniti u praksi:
Identifikacijski broj serije je LOT broj kreiran temeljem informacija iz PGRa ili LOT broj kojeg kreira proizvođač/uzgajivač odnosno prvi ili sljedeći
kupac.
c) u slučaju proizvoda koji se ne uvoze u Uniju:
ii. za sve proizvode akvakulture uključene u seriju, naziv i
registracijski broj proizvođača ili proizvodne jedinice u
akvakulturi
Kako primijeniti u praksi:
Naziv i registracijski broj proizvođača i broj lokacije iz dozvole za
akvakulturu.
c) u slučaju uvezenih proizvoda:
ii. za sve proizvode akvakulture uključene u seriju, naziv i prema
potrebi, registracijski broj proizvodne jedinice u akvakulturi;
d) FAO-ova troslovnu oznaku vrste i njezin znanstveni naziv
Kako primijeniti u praksi:
Npr. SBG - Sparus aurata – komarča
e) relevantno zemljopisno područje/područja proizvodnje za
proizvode akvakulture, kako je navedeno u članku 38. stavku 1.
Uredbe (EU) br. 1379/2013
Kako primijeniti u praksi:
Potrebno je navesti referencu na državu članicu ili treću zemlju u kojoj je
proizvod dostigao više od polovice svoje krajnje težine ili je ondje bio više
od polovice razdoblja uzgoja ili, u slučaju školjkaša, da je ondje prošao
zadnju fazu uzgoja ili rasta od barem šest mjeseci. U slučaju da su navedeni
uvjeti ostvareni na teritoriju Republike Hrvatske, navodi se „Uzgojeno u
RH“.
Sljedivost za proizvode akvakulture od 10. siječnja 2026. godine
4
h) datum/datumi sakupljanja za proizvode akvakulture;
Kako primijeniti u praksi:
Potrebno je navesti datum ili datume izlova proizvoda akvakulture, može se
navesti jedan datum, a može i više datuma ukoliko se primjerice radi o istoj
vrsti, istoj lokaciji uzgoja ili kavezu i obliku proizvoda koji su razvrstani u
istu seriju.
h) količine u kilogramima izražene u neto težini ili, prema potrebi,
broju jedinki;
j) za proizvode akvakulture koji podliježu zajedničkim tržišnim
standardima, informacije potrebne za usklađivanje s tim
standardima.
Kako primijeniti u praksi:
Proizvodi akvakulture podliježu zajedničkim tržišnim standardima koji se
odnose na kvalitetu, veličinu i prezentaciju proizvoda, obavezno označavanje
i informiranje potrošača, usklađenost s propisima o sigurnosti hrane i
higijeni te sljedivosti u cijelom lancu opskrbe. Svaki proizvod mora
sadržavati trgovački i znanstveni naziv, metodu proizvodnje, područje
uzgoja, prezentaciju, svježinu i kvalitetu odnosno da je zdravstveno ispravan
te sljedivost (identifikaciju proizvođača, serije i datuma stavljanja na tržište).
Stavak 6. Gospodarski subjekti u svim fazama proizvodnje, prerade i distribucije,
od izlova ili sakupljanja do maloprodaje, moraju osigurati da se za
svaku seriju proizvoda akvakulture obuhvaćenih Poglavljem 3
Kombinirane nomenklature, informacije iz stavka 5:
a) evidentiraju; i
b) u digitalnom obliku stavljaju se na raspolaganje gospodarskom
subjektu kojem se isporučuje proizvod ribarstva ili akvakulture te, na
zahtjev, nadležnim tijelima.
Kako primijeniti u praksi:
Sve serije/LOT brojevi koje je proizvođač kreirao razvrstavanjem proizvoda
moraju biti evidentirane u njegovom informacijskom sustavu ili bazi
podataka, a svi kreirani LOT brojevi (kao i barkodovi ili QR kodovi, ako se
kreiraju), moraju biti dostupni sljedećem kupcu i nadležnom tijelu s
informacijama koje su gore navedene.
Stavak 8. Države članice mogu izuzeti od tih zahtjeva za sljedivost male količine
proizvoda ribarstva koje se prodaju izravno potrošačima, pod uvjetom
da su ti proizvodi samo za privatnu potrošnju i da količine ne prelaze 10
kg proizvoda ribarstva po potrošaču dnevno.
Kako primijeniti u praksi:
Ova iznimka još nije propisana u Republici Hrvatskoj, bit će propisana
tijekom 2026. godine.
Stavak 10. Komisija donosi delegirane akte u skladu s člankom 119.a kojima se
dopunjuje ova Uredba u vezi sa zahtjevima u pogledu sljedivosti za
serije proizvoda ribarstva ili akvakulture obuhvaćenih tarifnim
brojevima 1604 i 1605 poglavlja 16. kombinirane nomenklature,
uključujući upotrebu digitalnih sustava, na temelju rezultata studije
Sljedivost za proizvode akvakulture od 10. siječnja 2026. godine
5
provedene u skladu sa stavkom 9. ovog članka. Ti zahtjevi primjenjuju
se od 10. siječnja 2029.
Kako primijeniti u praksi:
Digitalna sljedivost za prerađene i konzervirane proizvode bit će obvezna od
10. siječnja 2029. godine, do kada će Komisija donijeti delegirane akte.
3. ŠTO MORA SVAKI PROIZVOĐAČ/ UZGAJIVAČ OSIGURATI?
Zahtjev Opis
Broj lokacije uzgajališta Ministarstvo poljoprivrede, šumarstva i ribarstva – Upravi
ribarstva, uz izdavanje dozvole za akvakulturu, svakoj lokaciji
uzgajališta dodjeljuje službeni evidencijski broj.
Evidencija o LOT
brojevima proizvoda
Proizvođač mora razvrstati sve proizvode u serije i pohraniti
sve propisane podatke o svakoj seriji (ID – identifikacijski
broj/broj lota, vrsta, FAO kod vrste i njen znanstveni naziv,
datum izlova, količine, podrijetlo, broj lokacije uzgajališta).
Svaki proizvod koji ide na tržište mora biti dio
prepoznatljivog LOT-a/serije – skup proizvoda iste vrste,
proizveden u istom razdoblju na istoj lokaciji.
Digitalna sljedivost Informacije o svakom LOT broju moraju biti digitalno
pohranjene (nije dovoljno samo na papiru). To može biti
interni softver, baza podataka ili slično. Podaci moraju biti
dostupni nadležnim tijelima na zahtjev. Informacije moraju
pratiti proizvod sve do maloprodaje ili krajnjeg korisnika.
Svaki sljedeći subjekt u lancu mora dobiti te podatke (npr.
putem računa, digitalne razmjene podataka poput elektroničke
pošte, etiketa s QR kodom). Sljedivost je obvezna za sve
proizvode akvakulture, no male količine (do 10 kg/dan
krajnjem potrošaču) mogu biti izuzete ako država tako propiše.
Minimalne informacije
po lotu
➢ Ime i broj lokacije uzgajališta (npr. Školjka d.o.o.,
HRVAQU000123)
➢ FAO-ova troslovna oznaka vrste i znanstveni naziv (npr.
BFT, Thunnus thynnus)
➢ Područje proizvodnje (uzgojeno u RH)
➢ Datum izlova (DD/MM/GGGG)
➢ Neto količina (kg ili broj komada)
➢ Kupac/distributer (kome je prodano)
Sljedivost za proizvode akvakulture od 10. siječnja 2026. godine
6
VAŽNO!
Svaki uzgajivač mora osigurati razvrstavanje i označavanje svojih proizvoda u
serije/LOT brojeve koji imaju jedinstveni identifikacijski broj kao i da uz informaciju o
LOT broju, prvi kupac zaprimi minimalne informacije po seriji/LOT-u. Dio navedenih
informacija može biti već sadržan u LOT broju (poput broja lokacije uzgajališta, FAO
oznake vrste i datuma izlova) dok se ostale informacije moraju dostavljati kupcu uz LOT
broj i pošiljku, sve u digitalnom obliku (npr. na računu/otpremnici ili uz
račun/otpremnicu poslanu putem e-maila).
4. PRIMJENA NA PROIZVODE
Tip proizvoda Primjena
Svježi proizvodi (riba, školjke) 10. siječnja 2026.
Prerađeni proizvodi (fileti, dimljeni proizvodi) 10. siječnja 2029.
Konzervirani, obrađeni proizvodi (npr. paštete, riblje
konzerve) 10. siječnja 2029.
Proizvodi od algi 10. siječnja 2029.
5. ZAKONODAVNI OKVIR
• Uredba (EU) 2023/2842 Europskog parlamenta i Vijeća od 22. studenoga 2023. o
izmjeni Uredbe Vijeća (EZ) br. 1224/2009 i o izmjeni uredbi Vijeća (EZ) br. 1967/2006
i (EZ) br. 1005/2008 te uredbi (EU) 2016/1139, (EU) 2017/2403 i (EU) 2019/473
Europskog parlamenta i Vijeća u pogledu kontrole ribarstva
• Provedbena uredba Komisije (EU) 2023/2364 оd 26. rujna 2023. o izmjeni Priloga I.
Uredbi Vijeća (EEZ) br. 2658/87 o tarifnoj i statističkoj nomenklaturi i o Zajedničkoj
carinskoj tarifi („Kombinirana nomenklatura“ ili „KN“)
• Uredba (EU) br. 1379/2013 Europskog parlamenta i Vijeća od 11. prosinca 2013. o
zajedničkom uređenju tržišta proizvodima ribarstva i akvakulture, izmjeni uredbi
Vijeća (EZ) br. 1184/2006 i (EZ) br. 1224/2009 i stavljanju izvan snage Uredbe Vijeća
(EZ) br. 104/2000
Sljedivost za proizvode akvakulture od 10. siječnja 2026. godine
7
6. PRIMJER QR KODA ZA ŠKOLJKE IZ KLASE A
Naziv proizvoda; ŠKOLJKE (Mytilus galloprovincialis)
LOT broj/serija: HRVAQU000123-22122025,
Lokacija uzgoja (podrijetlo): HRAQU00123, Malostonski zaljev, polje 99X
Datum izlova: 22.12.2025.
Oblik proizvoda: svježi, pakirani u mrežastu vreću
Količina: 100 kom
Naziv proizvođača/uzgajivača: Školjka d.o.o.
Adresa: Stonska 1, 20000 Mali Ston, HR
Podrijetlo: vlastiti uzgoj
Temperatura skladištenja i prijevoza: 0-5ْC, u rashladnom sustavu s osiguranom
cirkulacijom zraka
Datum izdavanja: 22.12.2025.
Sljedivost za proizvode akvakulture od 10. siječnja 2026. godine
8
7. POPIS FAO ALPHA KODOVA NAJVAŽNIJIH VRSTA U AKVAKULTURI1
MORSKA AKVAKULTURA
FAO_3Alpha Znanstveni naziv Hrvatski naziv
BSS Dicentrarchus labrax lubin, brancin
SBR Sparus aurata komarča, orada, podlanica
MUR Argyrosomus regius hama
DNT Dentex dentex zubatac
RBT Oncorhynchus mykiss kalifornijska pastrva, dužičasta pastrva
ATL Salmo salar atlantski losos
TUR Psetta maxima romb
RPG Pagrus pagrus pagar
CVP Diplodus puntazzo pic
AMD Seriola dumerili gof
BFT Thunnus thynnus plavoperajna tuna
MUS Mytilus galloprovincialis dagnja
OYS Ostrea edulis kamenica
SCE Pecten jacobaeus jakovljeva kapica
SPG Spongia Officinalis spužva
SLATKOVODNA AKVAKULTURA
FAO_3Alpha Znanstveni naziv Hrvatski naziv
CAP Cyprinus carpio šaran
GRS Ctenopharyngodon idellus bijeli amur
BGB Hypophthalmichthys nobilis sivi glavaš, sivi tolstolobik
BSB Hypophthalmichthys molitrix bijeli glavaš, bijeli tolstolobik
WEL Silurus glanis som
PKE Sander lucioperca smuđ
PIK Esox lucius štuka
TNC Tinca tinca linjak
CLG Clarias gariepinus afrički som
RUF Acipenser ruthenus kečiga
BES Acipenser baerii sibirska jesetra
LMB Micropterus salmoides pastrvski grgeč
BAS Abramis brama deverika
RBT Oncorhynchus mykiss kalifornijska pastrva
BNT Salmo trutta m.fario potočna pastrva, pastrva
GYM Thymallus thymallus LIPLJEN
EEL Anguilla anguilla jegulja
1 Popis trgovačkih naziva proizvoda ribarstva i akvakulture dostupan je ovdje.
Sljedivost za proizvode akvakulture od 10. siječnja 2026. godine
9
8. DALJNJI KORACI
Korištenjem već uspostavljenog sustava kroz Portal gospodarskog ribarstva, uzgajivačima je
omogućeno kreiranje LOT brojeva od već dostupnih informacija (broj lokacije uzgajališta,
naziv vrste, datum izlova) i sukladno tome, razvrstavanje proizvoda u serije te omogućavanje
sljedivosti proizvoda akvakulture sa svim potrebnim informacijama. Prilikom kreiranja LOT
broja mora se voditi računa da to mora biti jedinstveni broj koji se mora voditi u posebnoj
evidenciji i kojim razvrstani proizvodi moraju biti označeni na ambalaži. Na prvim i sljedećim
kupcima je obveza osiguravanja daljnje sljedivosti za svježe, rashlađene i smrznute proizvode
ribarstva od 10. siječnja 2026. godine. Ako kupci razvrstane serije ne združuju ili ne dijele već
takve prodaju dalje, LOT broj i sve informacije su dostupne. Za subjekte (kupce) koji nisu
digitalizirali svoje poslovanje, a pogotovo ako serije proizvoda združuju ili dijele, to će morati
čim prije uspostaviti kako bi u svoje sustave mogli evidentirati zaprimljene serije/LOT brojeve
proizvoda te iste slati dalje, združivati ili dijeliti, već ovisno o svojim potrebama.
Planirano je tijekom 2026. godine donijeti podzakonski propis kojim će se provesti daljnje
usklađivanje s izmjenama Kontrolne uredbe, poput propisivanja da je od zahtjeva sljedivosti
moguće izuzeti količine od 10 kilograma dnevno po krajnjem potrošaču, a također će se
nastaviti raditi na informatičkim zahvatima i prilagodbama u Informacijskom sustavu ribarstva
i Portalu gospodarskog ribarstva kako bi iznašli najoptimalniji način da uzgajivač i sljedeći
kupci na jednostavan način kreiraju LOT brojeve u koje će razvrstavati svoje proizvode te koje
će moći dostavljati sljedećem kupcu i koje će on, prema potrebi, moći združivati i dijeliti, a pri
tom imati evidenciju o navedenom. U izradu mogućeg rješenja i pripremu prijedloga propisa
bit će uključeni predstavnici uzgajivača i kupaca. 